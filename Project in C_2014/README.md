
# Semester project in C about game implementation.

In every folder there is a more detailed description of each project.(Greek langueage)

Περιγραφή

Υλοποίηση ενός παιχνιδιού όπου ο υπολογιστής διαλέγει δύο λέξεις (ίδιου μήκους) από το λεξικό, κι ο παίκτης
προσπαθεί να βρει ένα μονοπάτι από τη μία στην άλλη έτσι ώστε σε κάθε βήμα να αλλάζει ακριβώς ένα γράμμα,
η νέα λέξη κάθε βήματος να ανήκει και αυτή στο λεξικό, και να έχει βρεθεί η λέξη-προορισμός σε περιορισμένο
αριθμό βημάτων.
Στην αρχή του παιχνιδιού ο παίκτης προσδιορίζει πόσα γράμματα επιθυμεί να έχουν οι λέξεις που θα διαλέξει ο
υπολογιστής, σε πόσα βήματα θα πρέπει να έχει βρεθεί το μονοπάτι καθώς και το όνομα του αρχείου που
περιέχει το λεξικό.
Αφού το πρόγραμμα επιλέξει τυχαία τις δύο λέξεις του επιθυμητού μεγέθους (αν υπάρχουν), εμφανίζει στον
παίκτη όλες τις λέξεις του λεξικού που απέχουν κατά ένα γράμμα από τη λέξη αφετηρία. Ο παίκτης διαλέγει μια
από αυτές. Στο επόμενο βήμα, το πρόγραμμα εμφανίζει στον παίκτη όλες τις λέξεις του λεξικού που απέχουν
κατά ένα γράμμα από την τελευταία λέξη που επιλέχθηκε. Στις επιλογές μπορεί να περιλαμβάνονται και λέξεις
που έχουν ήδη επιλεγεί, και είναι ήδη στο μονοπάτι.
Αν βρεθεί η λέξη προορισμός πριν εξαντληθούν τα επιτρεπτά βήματα, εκτυπώνεται μήνυμα επιτυχίας
Αν εξαντληθούν τα βήματα πριν βρεθεί η λέξη προορισμός, το πρόγραμμα εκτυπώνει μήνυμα αποτυχίας.
Προαιρετικά, μπορείτε να προσθέσετε την παρακάτω λειτουργικότητα σε αυτό το σημείο: αν ο παίκτης δεν έχει
βρει τη λέξη προορισμό, τότε το πρόγραμμα ψάχνει μόνο του αναδρομικά (με χρήση backtracking) να δει αν
υπάρχει λύση, κι αν ναι, την εμφανίζει στην οθόνη. Σημείωση: Αν προσθέσετε αυτή την επιπλέον
λειτουργικότητα θα χρειαστεί επιπλέον πεδίο στο struct για τις λίστες σας: Για να λειτουργήσει σωστά η
αναδρομή πρέπει να μαρκάρονται οι λέξεις που έχουν ήδη ελεγχθεί για να μην ξαναμπούν στο μονοπάτι και
δημιουργηθεί "κύκλος". Αρκεί μια boolean μεταβλητή για αυτό.
Σε κάθε περίπτωση, το πρόγραμμα ρωτά τον παίκτη αν θέλει να ξαναπαίξει. Αν ναι, διαλέγει δύο νέες λέξεις κι
επαναλαμβάνει το παιχνίδι (με ίδιο ή διαφορετικό μήκος λέξεων / πλήθος βημάτων, ανάλογα με την προτίμησή
σας), διαφορετικά τερματίζει.
